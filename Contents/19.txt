<h4>ငါးကြီးသားငါးချဥ်ကြော်</h4>
<p>
°°°°°°°°°°°°°°°°°°°°°°°°°°°
</p>
<p>
ဒီလိုငါးချဥ်မျိုးကို ငါးပေါတဲ့မြစ်ဝကျွန်းပေါ်တွေဖက်မှာ
</p>
<p>
သိပ်တွေ့ရလေ့မရှိပေမယ့် ကသာ၊ ​ရွှေကူ
</p>
<p>
တို့လိုမြန်မာပြည်အထက်ပိုင်းမှာအများဆုံးတွေ့ရတယ်။
</p>
<p>
ငါးအသားလွာကိုထမင်းပါသည်ဆိုရုံလေးနဲ့လောပြီး
</p>
<p>
ငါးချဥ်ဖြစ်အောင်လုပ်ထားတာမျိုးပေါ့။
</p>
<p>
ကြော်တဲ့အခါ ငါးအသားလွှာကို 
</p>
<p>
အတုံးလေးတွေဖြစ်အောင်ပြန်လှီးပြီးမှကြော်ရတယ်။
</p>
<p>
အရသာကိုလဲ စပ်စပ်လေးကြော်ရင်ပိုစားကောင်းတယ်။
</p>
<p>
အခုဟာက စပ်ပြဲလန် လွန်းလို့ ဆွေ့ဆွေ့ ပါ ခုန်သွားတာ 😋😋😋
</p>
<p>

ငါးကြီးသားချဥ်..........၂၅ကျပ်သား
</p>
<p>
ကြက်သွန်နီ..................၂လုံး
</p>
<p>
ကြက်သွန်ဖြူ...............၅မွှာ
</p>
<p>
ခရမ်းချဥ်သီး...............၁လုံး</p>
<p>
ငရုတ်သီးခွဲကြမ်း.........၂ ဇွန်း</p>
<p>
ငရုတ်သီးစိမ်း...............၁၀တောင့်</p>
<p>
ကြက်သွန်န်မြိတ်+နံနံပင်..၃ပင်စီ</p>
<p>

ငါးကြီးသားချဥ်ကို အတုံးငယ်လေးများအဖြစ်လှီးဖြတ်ပါ။</p>
<p>

ကြက်သွန်နီ၊ဖြူ ၊ ခရမ်းချဥ်သီးတွေကိုပါးပါးလှီးပါ။</p>
<p>

ငရုတ်သီးစိမ်း ကိုထက်ခြမ်းပုံစံ စောင်းစောင်းလေးတွေလှီးပါ။</p>
<p>

ကြက်သွန်မြိတ်+နံနံပင်တွေကိုခပ်ကြမ်းကြမ်းလေးလှီးဖြတ်ပါ။</p>
<p>

ဒယ်အိုးတစ်လုံးမှာ ဆီအနည်းငယ်ကိုအပူပေးပြီး
</p>
<p>
ကြက်သွန်နီကိုနနွင်းမှုန့်အနည်းငယ်နှင့်အတူဆီသပ်ပါ။
</p>
<p>

အနည်းငယ်နွမ်းလာလျှင် ကြက်သွန်ဖြူတွေထည့်ပါ။
</p>
<p>
မွှေးလာပြီဆိုငရုတ်သီးခွဲကြမ်းဖတ်တွေထည့်ကြော်ပါ။
</p>
<p>

ငရုတ်သီးကျက်လောက်ပြီဆို
</p>
<p>
ခရမ်းချဥ်သီးနဲ့ငါးကြီးသားချဥ်ကိုအတူထည့်ပါ။
</p>
<p>

အနည်းငယ်လှိမ့်ကြော်ပြီးလျှင်ငရုတ်သီးစိမ်းတွေထည့်ပါ။
</p>
<p>

နောက်ဆုံး ခပ်ကြမ်းကြမ်းလှီးထားတဲ့ကြက်သွန်မြိတ်၊
</p>
<p>
နံနံပင်တွေထည့်မွှေပြီးဖိုပေါ်မှချပါ
</p>
