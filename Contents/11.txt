<h4>ဝက်သား ငပိချက်.....😋😋😋</h4>
<p>
°°°°°°°°°°°°°°°°°°°°°
</p>
<p>
ဒီဟင်းကသာမန်ချက်နည်းတွေထဲကနေအသာလေးသွေဖီခွဲထွက်ပြီးချက်ထားတဲ့ဟင်းပါ။
ကျွန်တော်က မြန်မာအစားအစားနဲ့ တိုင်းရင်းသားရိုးရာတွေကို ရောယှက်ဖန်တီးရတာပိုနှစ်သက်ပါတယ်။
</p>
<p>
ဝက်သားကို ငါးပိနဲ့ ချက်တာကသာမန်ဆိုပေမယ့်
</p>
<p>
ခရမ်းကစော်ခါးသီးလဲတွဲဖက်အဖြစ်ထည့်ထားပြီး
</p>
<p>
ငရုတ်သီးစိမ်းနှိုင်းချင်းအုပ်ထားတယ်။
</p>
<p>
သူရဲ့မူလဟင်းက အရောင်မများ၊ ဆီမပြန်ပေမယ့်
</p>
<p>
ကျွန်တော်က (၂)ရက်လောက်ထားပြီးစားချင်တာရယ်၊
</p>
<p>
အရောင်လှချင်တာရယ်ကြောင့် နည်းနည်းလေးကွန့်ထားမိပါတယ်။
</p>
<p>
အသားမှာ အကြောလေးတွေပါရင်ပိုကောင်းပါတယ်။
</p>
<p>
နိူ့အုံသားလိုမျိုးဆိုအကောင်းဆုံးပေါ့။
</p>
<p>
ပါဝင်ပစ္စည်းများ
</p>
<p>
ဝက်သား............၂၀ကျပ်သား
</p>
<p>
ငါးပိ....................ကွမ်းသီးလုံးခန့်
</p>
<p>
ခရမ်းကစော့သီး...၂၀လုံးခန့်
</p>
<p>
ကြက်သွန်နီ ..........၂လုံး</p>
<p>
ခရမ်းချဥ်သီး..........၃လုံး</p>
<p>
ကြက်သွန်ဖြူ.........၅တက်</p>
<p>
ငရုတ်သီးစိမ်း.........၁၀တောင့်ခန့်</p>
<p>
ပထမဦးဆုံး ဝက်သားကို ခပ်ပါးပါးလှီးပြီး</p>
<p>
ငါးငံပြာရည်၊ အရသာမှုန့်၊ ဟင်းချက်ဝိုင်အရက်ဖြင့်အရသာနယ်ထားပါ။</p>
<p>
ငါးပိကိုရေနွေးစိမ်ထားပါ။(ကျွန်တော်က မြိတ်ငါးပိအကောင်းစားသုံးထားပါတယ်)</p>
<p>
ကြက်သွန်နီ၊ ဖြူ ၊ ငရုတ်သီးကြမ်းဖတ်ကို နနွင်းမှုန့်၊ အရောင်တင်မှုန့်တို့ နှင့်ညှက်စေးနေအောင်ထောင်းပါ။</p>
<p>
ခရမ်းချဥ်သီးကိုနုပ်နုပ်စဥ်းထားပါ။</p>
<p>
ဒယ်အိုးတစ်လုံးမှာ ဆီအနည်းငယ်ကိုအပူပေးပြီး ထောင်းထားသော ကြက်သွန်+ငရုတ်သီးအရောကိုဆီသပ်ပါ။</p>
<p>
မွှေးလာလျှင်ခရမ်းချဥ်သီးတွေထည့်ပြီးလှိမ့်နေအောင်ဆီသပ်ပါ။</p>
<p>
ခရမ်းချဥ်သီးအိကြေလာပြီဆိုမှ ရေနွေးစိမ်ထားသော ငါးပိကိုထည့်ကာ အဖုံးအုပ်ထားပါ။</p>
<p>
ငါးပိအပေါ်မူတည်ပြီးဆားချိန်ဆထည့်ပါ။</p>
<p>
အရသာမှုန့်အနည်းငယ်ဖြည့်စွက်ပါ။</p>
<p>
ရေခမ်းဆီပြန်လာပြီဆိုမှ အရသာနယ်ထားတဲ့ဝက်သားကိုထည့်ပါ။ခရမ်းကစော့သီးနှင့်ပါးပါးလှီးထားတဲ့ငရုတ်သီးစိမ်းတွေထည့်ကာ အဖုံးအုပ်ထားပါ။</p>
<p>
ရေခမ်းဆီပြန်လာပြီဆို ဖိုပေါ်မှချပါ။</p>
<p>
မှတ်ချက်။ ဒီချက်နည်းမှာ အနှစ်ကျဆီပြန်မှငါးပိထည့်ပါတယ်။</p>
<p> ငါးပိစိမ်းနံ့ပျောက်မှဝက်သားထည့်ပါတယ်။ ဝက်သားထည့်ပြီးအချိန်အကြာကြီးချက်ပြုတ်ပါက အသားတွေရင့်မာသွားတတ်ပါတယ်။
Credit Original uploader
</p>
