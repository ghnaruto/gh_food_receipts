<h4>" နာမည်ကြီး ဝက်ထမင်းပေါင်း ချက်နည်း "</h4>

<p>
ဝက်သားအတုံးလိုက်ကို ရေနွေးဆူဆူမှာ ၄မိနစ်လောက်ပြုတ်ပြီး
</p>
<p>
ပြန်ဆယ်ထား ခရင်းနဲ့ နေရာအနှံအပေါက်ဖြစ်အောင်လိုက်ထိုး</p>
<p>
ဆား သကြား ပဲငံပြာရည် အရသာမှုန့် ငရုတ်ကောင်း</p>
<p>
( မဖြစ်မနေမထည့်ပစ္စည်းများမဟုတ်ပါ 👉 ဟင်းချက်ဝိုင် ပျားရည် red food colour )</p>
<p>
တို့ဖြင့်နယ်ကာ ရေခဲသေတ္တာထဲမှာ ၅နာရီလောက်ကြာအောင် အသားနှပ်ပေးထားပါ။
</p>
<p>

အသားနှပ်ပြီးရင် ပေါင်းမှာလား oven ထဲထည့်ကင်မလား</p>
<p>
လှီးပြီးထည့်ကြော်မလား ကိုယ့်ဘာသာအဆင်ပြေရာလုပ်ပါ။</p>
<p>
ပေါင်းမယ်ဆို ပေါင်းအိုးအလယ်ကန့်သုံးပြီး</p>
<p>
အသားကျက်တဲ့ထိပေါင်းပြီး အပြားလေးတွေလှီးပြီးစားလို့ရပြီ။</p>
<p>
ထွက်လာတဲ့ အရည်ကိုမလွင့်ပစ်နဲ့ အောက်မှာသုံးရမယ့်နေရာတွေပေါ်လာလိမ့်မယ်။</p>
<p>
ကင်မယ်ဆိုသေချာကျက်အောင်ကင်ပြီး စားလို့ရပြီ။ ခုကတော့ လှီးပြီး ချက်မယ်။</p>
<p>

ဘဲဥ ငုံးဥ ဝက်ဥချောင်းကြော် သခွားသီး နံနံပင် အသင့်ပြင်ထားပါ။
</p>
<p>

ကြက်သွန်ဖြူ တစ်ဥကိုအခွံခွာ ဓားပြားရိုက်ပြီး ဆီသပ်</p>
<p>
အရောင်ပြောင်းသွားရင် ပဲငပိအချိုထည့်ပြီးမွှေ </p>
<p>
ရေ ပဲငံပြာရည်အကြည် အရသာမှုန့် ထည့် လှီးထားတဲ့ ဝက်သားပြားထည့်ပြီးချက်။</p>
<p>
ရေခမ်းခြောက်နေအောင် မချက်ရ ရေကျန်နေရပါမယ်။</p>
<p>
ကော်ရည်ကြိုက်တယ်ဆို ကော်ရည်လေးဖျော်ထည့်ပြီး ခဏလောက် မီးအပူပေးလိုက်ဦး။</p>
<p>
ပြီးမှ ထမင်းပေါ်ကနေ ဆမ်းချလိုက်ပြီး အစာပလာတွေနဲ့ စားရုံပါဘဲ</p>
<p>
☺ မုန်ညှင်းရွက်တွေ မှိုတွေ ဘာတွေထည့်ချင်လည်း </p>
<p>
ဝက်ပြုတ်ရည်ထဲ ခနထည့်ပြုတ်ပြီး ပြန်ဆယ်ပြီး တွဲစားလို့ရပါတယ်။</p>
<p>

ဆော့ကတော့ ကြက်သွန်ဖြူ ဂျင်း ကိုထောင်းထား ပြီးတော့
</p>
<p>
ငရုတ်သီးစိမ်း ဝက်အသားပြုတ်ရည် အားလုံးကိုရောလိုက်ပါ။
</p>
<p>
ပဲငပိတစ်ဇွန်းစာထည့်ပါ။ သံပုရာရည်ညှစ်ပါ။
</p>
<p>


Credit : Ma May Moe Phyu
</p>
