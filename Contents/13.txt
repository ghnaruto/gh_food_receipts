<h4>ဝက်အူချိုကင်</h4>
<p>
ဝက်အူချိုကင်မွှေးမွှေးလေး လုပ်စားကြရအောင်
</p>
<p>

ဝက်အူချိုကို ရှာလကာရှည်အနည်းငယ် ဆားအနည်းငယ်ဖြင့် သမအောင်နယ်ပေးပါ။
</p>
<p>
ပြီးရင်ရေဆေးပစ်ပါ။ ရေနွေးတည်ထားပါ။
</p>
<p>
စပါးလင်နဲ့ရှောက်ရွက်ပါ ထည့်ထားပေးပါ။
</p>
<p>
ရေနွေးဆူရင် အူချိုများကိုထည့်ပြီး ၄၀မိနစ်ခန့် ပြုတ်ပေးပါ။
</p>
<p>
အချိန်ပြည့်ရင် ဆယ်ပြီးရေစစ်ထားပေးပါ။
</p>
<p>
ခရုဆီ ပဲငံ့ပြာရည်အကြည် ပျားရည် ငရုတ်ကောင်း ကြက်သားမှုန့် နံနံပင်ရဲ့အမြစ် ( ထောင်းပီးသား ) ထည့်ပြီး မွှေပါ။
</p>
<p>
ထိုထဲသို့ သန့်စင်ပြီးပြုပ်ထားသော ဝက်အူချိုများကိုထည့်ပြီး လူးပေးပါ။
</p>
<p>
နယ်ပေးပါ။ ကင်ပါတော့မယ် မီးသွေးမီးဖိုနဲ့ကင်တာပိုကောင်းတယ်လို့ ထင်ပါတယ်နော် fri တို့ရေ။
</p>
<p>
ဇကာလေးတင် ဝက်အူချိုတွေကို ကင်ပါ။ ဟိုဘက်ဒီဘက် လှန်ပြီး မိနစ် ၂၀ခန့် ကင်ပေးပါ။
</p>
<p>

အချဉ်ရည်ဖျော်နည်းကတော့ သံပုရာရည်အများကြီးသုံးပါမယ်။
</p>
<p>
သံပုရာရည်ရယ် ငံပြာရည်ရယ် ငရုတ်ကောင်းမှုန့်နဲ့ ငရုတ်သီးမှုန့် အချိုမှုန့်ထည့်ပြီး မွှေပါ။
</p>
<p>
အလိုက်ဖက်ဆုံး အချဉ်ရည်ဖျော်နည်းပေါ့။
</p>
<p>

ဆိုင်မှာဝယ်စားရင်ဈေးကြီးတာသိမှာပါနော်။
</p>
<p>
ခုတော့ အိမ်မှာ မိသားစုများလုပ်စားနိုင်စေဖို့ ရေးပေးလိုက်ပါတယ်နော်။
</p>
<p>
အဆင်ပြေကြပါစေ …
</p>
<p>
Credit : Ma May MOE phyu
</p>
