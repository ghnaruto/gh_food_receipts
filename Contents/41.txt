<h4>ကိုရီးယားကြက်ကြော် ကိုယ်တိုင်လုပ်စားမယ် 🍗🍗</h4>
<p>
Homemade Korea Chicken Fried လေးကို
</p>
<p>
ပြောပြပေးချင်ပါတယ်။ ဆိုင်တွေနဲ့ အရသာလုံးဝထပ်တူကျချင်မှ
</p>
<p>
ကျမယ်ဆိုပေမယ့် စာရေးသူကိုယ်တိုင်လုပ်စားကြည့်တဲ့အခါ
</p>
<p>
တကယ်အရသာရှိပြီး လွယ်ကူမြန်ဆန်တာကြောင့်
</p>
<p>
တစ်ခါလောက်တော့ လုပ်စားကြည့်ဖို့ recommend ပေးချင်ပါတယ်။
</p>
<p>

ကဲ ဒါဆို လုပ်နည်းလေး ကြည့်လိုက်ရအောင်နော် …
</p>
<p>

ပါဝင်ပစ္စည်းများ
</p>
<p>
(ကြက်သားကြော်ရန်)</p>
<p>
ကြက်သား - (၁၅) ကျပ်သား</p>
<p>
ကြက်ဥ - (၁) လုံး</p>
<p>
ပြောင်းကော်မှုန့် (သို့) အာလူးကော်မှုန့် - (၂) ဇွန်း</p>
<p>
ငရုတ်ကောင်းမှုန့် - အနည်းငယ်</p>
<p>
ကြက်သွန်ဖြူ - အနည်းငယ်</p>
<p>
(အချဉ်ပြုလုပ်ရန်)</p>
<p>
ပဲငံပြာရည်အကြည် - (၂) ဇွန်း</p>
<p>
ပဲငံပြာရည်အနောက် - ဇွန်းတစ်ဝက်</p>
<p>
ခရမ်းချဉ်သီးဆော့စ် (tomato ketchup) – (၁) ဇွန်း</p>
<p>
ငရုတ်သီးဖတ်ဆော့စ်အချို (Sweet Chili sauce) - (၁) ဇွန်း</p>
<p>
ငရုတ်သီးအကြမ်းမှုန့် - ဇွန်းတစ်ဝက် (အစပ်ကြိုက်ရင်ပိုထည့်ပါ)</p>
<p>

ပြုလုပ်နည်း</p>
<p>

ကြက်ကြော်ဖို့ ကြက်သားကို အတုံးခပ်သေးသေးအနေတော်လေးတွေ</p>
<p>
တုံးပြီး ပါဝင်ပစ္စည်းတွေအကုန်လုံးကို ရောနယ်လိုက်ပါ။</p>
<p>
ဆီပူပူမှာ အရောင်ရဲတဲ့အထိ ဆီမြုပ်အောင် ကြော်လိုက်ပြီး ဆယ်ထားပါ။</p>
<p>
နည်းနည်းအအေးခံထားပြီး အတွင်းထဲထိ သေချာကျက်ဖို့</p>
<p>
နောက်ထပ် (၃) မိနစ်လောက်ထပ်ကြော်ရမယ်နော်။</p>
<p>
ဆော့စ်စပ်ဖို့ကတော့ ဒယ်အိုးထဲမှာ ဆီအနည်းငယ်ထည့်ပြီး </p>
<p>
ဆော့စ်စပ်ဖို့ ပါဝင်ပစ္စည်းအားလုံးကို ထည့်ကာ ဆော့စ်အနေအထားပုံစံ</p>
<p>
ပျစ်ပျစ်လေးရောက်တဲ့အထိ မွှေပေးပါ။ ပြီးရင်တော့ ကြော်ပြီးသားကြက်ကြော်ထည့်မွှေပြီး</p>
<p>
ဒယ်အိုးထဲက ချကာ စားသုံးနိုင်ပါပြီ။ ကြိုက်တတ်ရင်တော့</p>
<p>
နှမ်းနဲ့ ကြက်သွန်မြိတ်လေးတွေ အပေါ်ကနေ ဖြူးလို့ရပါသေးတယ်။</p>
<p>
ကြက်ကြော်မထည့်ခင် ဆော့စ်အရသာကိုတော့ အရင်မြည်းပြီး</p>
<p>
ဆား၊အချို လိုသလိုအနည်းငယ်ထည့်ထပ်လို့ရပါတယ်။</p>
<p>
ဒီအချိုးအစားလေးက နှစ်ယောက်/သုံးယောက်စာ </p>
<p>
ပဲဖြစ်လို့ လူများရင်များသလို အချိုးအစားအလိုက်</p>
<p>
ပိုထည့်သွားရုံပါပဲ။ လွယ်လည်းလွယ်သလို ချိုချိုစပ်စပ်နဲ့ အရသာလည်းအရမ်းရှိပါတယ်နော်</p>
<p>

Crd</p>
