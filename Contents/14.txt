<h4>ငါးသလောက်ပေါင်းနည်း</h4>
<p>
အရင်ဆုံးငါးသလောက်ကိုသန့်စင်ရေဆေးပြီးငါးတကောင်ကို၃ပိုင်း
</p>
<p>
ပိုင်းပြီးတပိုင်းချင်းစီကိုဓားနဲ့၂ချက်လောက်လှအောင်မွှန်းထားပါ
</p>
<p>
ငါးတကောင်ကိုရှောက်သီးပါးပါးတစိပ်ညှစ်ပါ။</p>
<p>
ငါးသလောက်ပေါင်းရင်ဖြစ်တတ်တာကအရိုးနူးအောင်အချဉ်ထည့်</p>
<p>
ရင်းလက်လွန်ပြီးငါးပေါင်းကချဉ်သွားတတ်တာပါပဲ</p>
<p>
ဆား၊အရသာ၊သကြား၊ဆနွင်း၊ငံပြာရည်ကိုအရသာမှန်အောင်နှပ်ပါ</p>
<p>
ဒါကြောင့်ငါးတကောင်အတွတ်ခန့်မှန်းလို့ရအောင်ရေးပေးတာပါ။</p>
<p>
ငါးကိုအရသာနယ်ပြီးနာရီဝက်လောက်နှပ်ထားပါ။</p>
<p>
စပါးလင်ကိုဖွာနေအောင်ထုပြီးပေါင်းမယ့်အိုးထဲအောက်ကခင်းပါ။</p>
<p>
ကြံချောင်းတွေခုတ်ပြီးခင်းရင်လဲဟင်းအရသာအချိုလဲလေးသလို</p>
<p>
အကပ်လဲသက်သာပါတယ်ရှင်</p>
<p>
ပြီးရင်ငါးကိုသေချာစီထည့်ပြီးရေနွေးမြှုပ်ရုံထည့်ပြီးတည်ပါ။</p>
<p>
ဆူလာရင်မီးကိုလျှော့ချပါရှင်</p>
<p>
အရမ်းဆူရင်ငါးတွေကြေတတ်ပါတယ်</p>
<p>
မီးအေးအေးနဲ့ငါးရေမြှုပ်ရုံတည်ပါ။.</p>
<p>
ထည့်ထားတဲ့ရေတဝက်လောက်ကုန်ရင်
</p>
<p>
ငါးမြှုပ်ရုံပြန်ဖြည့်တည်ပါ
</p>
<p>
ငါးပေါင်းထားတဲ့အချိန်
</p>
<p>
ငါးကိုဇွန်းနဲ့လုံးဝမမွှေပါဘူးရှင်
</p>
<p>
၄နာရီလောက်မီးအေးလေးနဲ့တည်ရင် အရိုးနူးပါတယ်</p>
<p>
ရေစပ်စပ်ကျန်တဲ့အချိန် ကြက်သွန်နီဥသေးတွေ အလုံးလိုက်ထည့်ပါ။</p>
<p>
ဆီသပ်ပါမယ်
</p>
<p>
ဂျင်း၊ကြက်သွန်ဖြူ၊၊ငရုတ်သီးကို ရောထောင်းပါ။
</p>
<p>
ကြက်သွန်နီကို အကွင်းလှီးထားပါ။
</p>
<p>
ဒယ်အိုးအပူပေးပြီး ပူလာရင်ဆီလောင်းပါ။
</p>
<p>
ငရုတ်သီးထောင်းထားတာနဲ့ ကြက်သွန်နီအကွင်းကိုထည့်ပြီးဆီသပ်ပါ
</p>
<p>
မွှေးပြီးအရောင်ပြောင်းလာရင် ငံပြာရည်ပေါက်ပါ။
</p>
<p>
ရေနွေးလောင်းပြီး အနှစ်ကိုအရသာသွင်းပါ။
</p>
<p>
အရသာကိုအနှစ်အတွတ် အရသာအတော်ပဲဖြစ်အောင်တခါတည်း
</p>
<p>
ထည့်ပါရှင်။
</p>
<p>
အနှစ်အရသာမှန်သွားမှ ရေစပ်စပ်ကျန်နေတဲ့ ငါးထဲလောင်းထည့်ပါ။
</p>
<p>
မီးကိုလုံးဝလျှော့ချပြီး အဖုံးဖွင့်ပြီးရေခမ်းအောင်တည်ရင် ရပါပြီ။
</p>
<p>
အရေးကြီးတာက ငါးထဲလဲအရသာ အပိုအလို မရှိအောင်ထည့်ပါ
</p>
<p>
အနှစ်ထဲလဲအရသာ အပိုအလိုမရှိအောင် ထည့်ပါရှင်</p>
<p>
အနှစ်နဲ့ ငါးထဲထည့်ထားတဲ့ အရသာကတွဲစားတဲ့အခါများ နေတော့လဲ
</p>
<p>
ငံပြီးနည်းနေတော့လဲ ပေါ့ပျက်ပျက်ဖြစ်တတ်လို့ပါ။</p>
<p>
အရသာရှိတဲ့ ငါးသလောက်ပေါင်းလေး ပေါင်းစားကြည့်ပါနော်
</p>
<p>
ပေါင်းအိုးနဲ့ဆိုရင်တော့ ငါးကိုတစ်နာရီလောက်ပေါင်းပြီး အရိုးနူးမှ
</p>
<p>
မနှစ်ချက်ထားတာ လောင်းရင်ရပါပြီ
</p>
<p>

Credit ပန်းခရေ
</p>
